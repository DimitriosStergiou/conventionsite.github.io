<!DOCTYPE html>
<html>
<head>
<meta charset="UTF-8">  
<link rel="stylesheet" href="style.css">
</head>
<body>

<ul id="menu">
  <li class="menu"><a class="active" href="index.html">Κεντρική</a></li>
  <li class="menu"><a href="content.html">Περιεχόμενο</a></li>
  <li class="menu"><a href="speakers.html">Ομιλητές</a></li>
  <li class="menu"><a href="program.html">Πρόγραμμα</a></li>
  <li class="menu"><a href="location.html">Tοποθεσία</a></li>
  <li class="menu"><a href="sign-up.html">Εγγραφείτε</a></li>
  <li class="menu"><a href="log-in.html">Log in</a></li>
</ul>

<img id="zoomPic" src="pictures/covidimage.png" ></img>

<h1 class="title">COVID-19</h1>
<div class="textDiv">
	<p class="text">

	Η ασθένεια κορωνοϊού 2019 (Corona virus disease 2019, COVID-19),[1] επίσης γνωστή ως οξεία αναπνευστική νόσος 2019-nCoV, είναι μία μολυσματική ασθένεια που προκαλείται από τον κορωνοϊό SARS-CoV-2. Ο ιός και η ασθένεια που εντοπίστηκε για πρώτη φορά στην πόλη Γουχάν της Κίνας στα τέλη του 2019.

	Τα πιο συχνά συμπτώματα είναι ο πυρετός, ο βήχας (συχνότερα o ξηρός) και η έντονη σωματική εξάντληση. Μυικοί πόνοι (μυαλγία), φλέγματα, πονόλαιμος, ρινική καταρροή, δύσπνοια, ανοσμία, κεφαλαλγία και διάρροια είναι λιγότερο συχνά. Ενώ οι περισσότεροι ασθενείς παρουσιάζουν ήπια συμπτωματολογία, σε ορισμένους η ασθένεια εξελίσσεται σε ιογενή πνευμονία, η οποία στις βαρύτερες περιπτώσεις μπορεί να οδηγήσει σε οξεία αναπνευστική ανεπάρκεια (σύνδρομο αναπνευστικής δυσχέρειας των ενηλίκων-ARDS), σηπτικό σοκ (σηπτική καταπληξία) ή σύνδρομο πολυοργανικής ανεπάρκειας.[2]

	O ιός μεταδίδεται από άνθρωπο σε άνθρωπο κυρίως μέσω αναπνευστικών σταγονιδίων, αερομεταφερόμενων (airborne)[3], τα οποία παράγονται κατά τη διάρκεια του βήχα, του φταρνίσματος, ή της ομιλίας. Από την ημέρα της έκθεσης έως την εμφάνιση συμπτωμάτων (χρόνος επώασης) μεσολαβούν 2 έως 14 ημέρες (συχνότερα είναι 4-5 ημέρες). Η διάγνωση γίνεται με την αλυσιδωτή αντίδραση πολυμεράσης (PCR) με το δείγμα να λαμβάνεται από ρινοφαρυγγικό επίχρισμα, στοματοφαρυγγικό επίχρισμα, πτύελα, ή υλικό αναρρόφησης από τον τραχειοσωλήνα (σε διασωληνωμένους ασθενείς). Η ακριβής διάγνωση απαιτεί εργαστηριακή ταυτοποίηση του ιού με την ανίχνευση του γενετικού του υλικού (RNA) με την παραπάνω εξέταση. Η υποψία για τη διάγνωση θα τεθεί μέσω συνδυασμού συμπτωμάτων, παραγόντων κινδύνου και των ευρημάτων στην ακτινογραφία ή την αξονική τομογραφία θώρακα, η οποία συχνά εμφανίζει χαρακτηριστικά άτυπης πνευμονίας.[4]

	Συνολικά έξι φαρμακευτικές εταιρείες[5] έχουν επιτυχώς αναπτύξει πειραματικά και δοκιμάσει σε πλήρη κλίμακα, εμβόλια για την ασθένεια του κορωνοϊού. Σήμερα βρίσκονται στο στάδιο της τελικής έγκρισης και μέσα στον Δεκέμβριο του 2020, είναι βέβαιο ότι θα υπάρχει διαθεσιμότητα εμβολίων[6].

	Στις 2 Δεκεμβρίου 2020, η αρμόδια επιτροπή MHRA στο Ηνωμένο Βασίλειο χορήγησε την πρώτη άδεια εμβολίου[7] έναντι του COVID-19, εγκρίνοντας τη σχετική αίτηση των εταιρειών Pfizer & BioNTech. Την Τρίτη 8-12-2020, στο Ηνωμένο Βασίλειο, η 90χρονη Μάργκαρετ Κίναν έγινε το πρώτο άτομο στον κόσμο, που επίσημα εμβολιάστηκε με εγκεκριμένο εμβόλιο κατά του COVID-19.[8] Στις 10 Δεκ. 2020, το ίδιο εμβόλιο (Pfizer & BioNTech) εγκρίθηκε για χρήση και στον Καναδά.[9]

	Στις 27-12-2020, έγιναν στην Ελλάδα οι πρώτοι εμβολιασμοί κατά του κορωνοϊού.[10]. Η νοσηλεύτρια Ευσταθία Καμπισιούλη (ΜΕΘ, «Ευαγγελισμός») έγινε ο πρώτος άνθρωπος που εμβολιάστηκε στη χώρα μας, σηματοδοτώντας την αρχή του τέλους της πανδημίας.

	Ωστόσο, παραμένουν σε απόλυτη ισχύ οι συστάσεις προς τον γενικό πληθυσμό για προφύλαξη, για συνεχή χρήση μασκών, η ανάγκη για προσωπική υγιεινή και σωστή απολύμανση των χειρών. Στα άτομα που υποψιάζονται ότι μεταφέρουν τον ιό και έχουν ήπια συμπτώματα, να μένουν σπίτι και να ζητούν ιατρική συμβουλή, τηλεφωνώντας πρώτα σε έναν γιατρό, αντί να επισκεφθούν κατευθείαν μια κλινική ή ένα νοσοκομείο.
	</p>
</div>
<p id="con">0</p>    
</body>
</html>